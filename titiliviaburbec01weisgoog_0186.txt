LIBER 11, 38. 39. [a. C. 491] 99

ipsos, sedulo audientes secunda irae verba, et per eos
multitudinem aliam in subiectum viae campum deduxit.
ibi in contionis modum orationem exorsus ‘veteres populi 2
Romani iniurias cladesque gentis Volscorum, ut omnia'
inquit ‘obliviscamini alia, hodiernam hanc contumeliam
quo tandem animo fertis, qua per nostram ignominiam
ludos commisere? an non sensistis, triumphatum hodie de 3
vobis esse? vos omnibus, civibus, peregrinis, tot finitimis
papalia, spectaculo abeuntes fuisse, vestras coniuges,
vestros liberos traductos per ora hominum? quid eos, qui 4
audivere vocem praeconis, quid, quinos videre abeuntes,
quid eos, qui huic ignominioso agmini fuere obvii, existi-
masse putatis, nisi aliquod profecto nefas esse3 quod, si
intersimus spectaculo, violaturi simus ludos piaculumque
merituri, ideo nos ab sede piorum, coetu concilioque
abigi? quid deinde illud non succurrit, vivere nos, quoda
maturarimus proficisci? - si hoc profectio et non fuga est.
et hanc urbem vos non hostium ducitis, ubi, si unum diem
morati essetis, moriendum omnibus fuit? bellum vobis in-
dictum est magno eorum mal0, qui indixere, si viri estis.’
ita et sua sponte irarum pleni et incitati domos inde di· 6
gressi sunt instigandoque suos quisque populos effecere,
ut omne Volscum nomen deficeret,

XXXVIIII. Imperatores ad id bellum de omniuml
populorum sententia lecti Attius Tullius et Cn. Marcius,
exul Romanus, in quo aliquanto plus spei repositum.
quam spem nequaquam fefellit, ut facile appareret, duci· 2
bus validiorem quam exercitu rem Romanam esse. Cer·
ceios profectus, primum colonos inde Romanos expulit
liberamque eam urbem Volscis tradidit, inde, in Latinam a
viam manaversis tramitibus transgressus, Satricum, Lon-
gulam, Poluscam, Coriolos, Bovillas, haec Romanis oppida
ademit. iude Lavinium recepit, tum deinceps Corbionem, 4
Vitelliam, Trebium, Labicos, Pedum cepit. postremum ad o
urbem a Pedo ducit et, ad fossas Cluilias quinque ab urbe
milia passuum castris positis, populatur inde agrum Ro-
manum custodibus inter populatores missis, qui patricio-6

rum agros intactos servarent, sive infensus plebi magis

sive ut discordia inde inter patres plebemque oreretur.
7*

 

